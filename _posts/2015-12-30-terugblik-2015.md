---
id: 136
title: Terugblik 2015
date: 2015-12-30T18:13:01+00:00
author: Barld Boot
layout: post
guid: http://barld.nl/?p=136
permalink: /136/terugblik-2015/
categories:
  - 'F#'
tags:
  - terugblik
---
Afgelopen jaar heb ik verschillende dingen gedaan. Ik ben het jaar begonnen met mijn kerntaak examens voor mijn MBO opleiding. Vrij kort hier na ben ik begonnen met mijn afsluitende stage bij Coders Academy. Dit alles heb ik gelukkig vlak voor de zomervakantie kunnen afronden met het behalen van mijn diploma tot applicatieontwikkelaar.

In de laatste periode heb ik ook de beslissing genomen om Informatica te gaan studeren aan de Hogeschool Rotterdam. Het hoe en waarom heb ik al een keer eerder [toegelicht](http://barld.nl/101/waarom-informatica-gaan-studeren/). Op dit moment ben ik nog steeds bezig met deze opleiding. Op dit moment heb ik het idee dat het mij soms nog iets te makkelijk af gaat. Dit is zeker het geval bij het vak development. Ik denk dan ook dat het jammer is dat ze geen mogelijkheid meer aanbieden voor het versnellen van de opleiding voor MBO&#8217;ers. Heb ik dan niks geleerd? Nee dat zeker niet maar het is voornamelijk theorie achter dingen die je in de praktijk al gebruikt. Mijn praktische ervaring die ik heb opgedaan in mijn MBO periode geeft mij hierbij een ruime voorsprong. De theoretische verklaringen erachter zijn dan vrij makkelijk te doorgronden.
  
Halverwege dit jaar ook gestart met functioneel programmeren. Hier ben ik nog steeds met enige regelmaat mee bezig. Ook van uit school kan ik de nodige hulp en feedback voor krijgen. Dit is wel prettig. Je merkt in de lessen dat mijn leraar voorstander is van het functioneel programmeren. Hij laat dit ook wel zien in zijn stijl bij het programmeren in python wat deze eerste twee periodes de standaard taal bij de les is.

### Jaar 2016

Komend jaar hoop ik verder te gaan met mijn opleiding Informatica en mijn propedeuse te gaan halen. Dit beginnend met in de tweede lesweek van het jaar een toetsweek en daaropvolgend drie weken project waarbij we een van de bordspellen die in de vorige periode door een groepje is gemaakt te gaan digitaliseren. Daarnaast hoop ik verder te gaan met het functioneel programmeren in F#. Er valt voor mij nog veel te ontdekken en leren. Dit hoop ik te bereiken door er meer over te lezen maar het ook vooral veel te gebruiken.